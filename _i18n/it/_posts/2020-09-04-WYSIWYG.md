---
layout: post
title: WYSIWYG 
subtitle: (What you see is what you get) ha ancora senso?
cover-img: /assets/img/olivetti.jpg
thumbnail-img: /assets/img/olivetti.jpg
share-img: /assets/img/olivetti.jpg
gh-repo: gioele-santi/gioele_dev
gh-badge: []
tags: [tecnologia, accessibilità evoluzione]
comments: true
---

Sono un pò provocatorio. I software di **videoscrittura** sono ancora importanti e sono stati una **via d'accesso all'uso del computer**. Ciononostante gli ultimi 10-15 anni hanno visto una grande evoluzione nella tecnologia. Di fatto un'evoluzione nel paradigma d'uso della tecnologia: i sistemi sono più piccoli, più portatili ma principalmente è evoluta la nostra visione e l'utilizzo che ne facciamo.

### Una macchina da scrivere eccessivamente costosa

Negli anni 90 i personal computer sono comparsi nelle case e nelle scuole, persino prima che la connessione internet fosse comune. La tipica configurazione comprendeva case con **schermo**, casse, **tastiera**, mouse e **stampante**.

La gente era già abituata alle macchine da scrivere, quindi per analogia erano uno dei migliori paradigmi per approcciare il PC.  
I software di videoscrittura offrivano una rappresentazione intuitiva dei testi, in particolare attraverso il concetto di **What You See Is What You Get** (quello che vedi è quello che ottieni): l'immagine sullo schermo riproduceva in maniera fedele l'aspetto di quello che sarebbe stato stampato sulla pagina.

### Contenuti vs rappresentazione

Il problema di questo approccio è la stretta correlazione fra i **contenuti** del testo e la loro **rappresentazione** sulla carta stampata.  
In questo modo l'attenzione nella scrittura si sposta dal significato semantico di un titolo, un paragrafo o una sezione al suo formato (grassetto, corsivo, carattere, dimensione...).  
È comunque possibile concentrarsi sul **ruolo** di un  paragrafo di testo in un documento utilizzando gli **stili** e quindi dando più peso al contenuto, ma rimane comunque il problema che il documento è concepito con solo una possibile forma finale: una pagina stampata.

### Accessibilità

Ma la carta non è l'unico mezzo che può essere utilizzato per trasmettere l'informazione: leggiamo articoli e testi usando numerosi formati dinamici attraverso schermi di diverse dimensioni (computer, smartphone, tables, ebook reader...). **Possiamo alterare la presentazione** del testo per adattarlo ai **nostri bisogni**: caratteri più grandi, diversi colori con maggior contrasto o persino passare il testo ad un software che lo legga per noi. Pensare il testo concentrandosi sulla semantica del contenuto anziché su un unico formato finale, **apre le porte dell'accessibilità**.

### Tecnologia

C'è sempre stata un'alternativa ai software WYSIWYG: [LaTeX](https://www.latex-project.org) è un linguaggio di markup WYSIWYM (*What You See Is What You Mean*, quello che vedi è quello che intendi) che si concentra sui contenuti lasciando la presentazione ad un componente software responsabile del rendering, HTML ed in particolare [HTML5](https://en.wikipedia.org/wiki/HTML5) ha spostato l'attenzione da una combinazione di contenuto e presentazione ad un markup semantico e lasciando la presentazione ai fogli di stile CSS.

Ma se i linguaggi di markup vi sembrano troppo difficili, [MarkDown](https://www.markdownguide.org) è una buona alternativa **intermedia**, che vi permetterà di concentrarvi sui contenuti soltanto, imparando soltanto qualche comando extra, che può essere convertita automaticamente in codice HTML. Questi post infatti sono scritti utilizzando MarkDown.

[Immagine da WikiMedia Commons](https://commons.wikimedia.org/wiki/File:Macchina_per_scrivere_Olivetti_M1.jpg)