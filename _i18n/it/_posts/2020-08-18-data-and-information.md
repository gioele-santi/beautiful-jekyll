---
layout: post
title: Dati e informazioni
subtitle: Qual'è la differenza?
gh-repo: gioele-santi/gioele_dev
gh-badge: []
tags: []
comments: true
---

Probabilmente conoscete entrambe le parole e le utilizzate indifferentemente nella vita di tutti i giorni, ma di fatto c'è una **piccola ma significativa differenza** che è meglio tenere a mente.

Cominciamo da alcuni esempi di dati.
- 72 
- 69
- 76
- 76
- 79
- 33

Possiamo dire con sicurezza che sono numeri, ma **sappiamo qual'è il loro significato?**.
Potrebbero essere le età di un gruppo di persone, potrebbero essere le misure di alcuni oggetti, potrebbero essere delle temperature.

Ci manca una **chiave di lettura** per il significato dei dati. **I dati sono sempre grezzi** e non possono essere utilizzati senza la giusta **interpretazione**.

Le **informazioni** invece sono **dati** accompagnati da una **chiave di lettura** che ci permette di capire la corretta interpretazione. I computer lavorano con i numeri quindi potete ben capire che essenziale conoscerne l'interpretazione.

### ASCII

Come abbiamo visto, ci sono diverse possibili interpretazioni, ma non ho usato nessuna di quelle sopra quando ho scritto i numeri.  
Infatti ho usato la tabella **ASCII** per sceglierli.

Cosa significa ASCII?  
Significa **American Standard Code for Information Interchange**. In pratica è una **tabella** che fa corrispondere i numeri a lettere ed altri simboli. Se controllate i numeri sulla [tabella](https://www.ascii-code.com) vedrete che i dati sopra, se letti usando la codifica ASCII, compongono il testo di un messaggio!

- 72 ⮕ H
- 69 ⮕ E 
- 76 ⮕ L
- 76 ⮕ L
- 79 ⮕ O
- 33 ⮕ !

Al giorno d'oggi si usa Unicode per rappresentare il testo ed i numeri di fatto sono salvati in formato binario ma questa è tutta un'altra storia per un altro post.